<div dir=rtl>

ویرایشگر متن
===========
متن‌هایی که هر روز با نرم‌افزارهای ویرایشگر می‌نویسیم، ساده هستند و کوتاه. حتی وقتی چندین تیتر و پاراگراف هم نوشته‌ایم، همه یک‌جور هستند. نرم‌افزارهای ویرایشگر اما، پیچیده‌اند و پر از دکمه‌های جورواجور در حدی که چند وقت یک‌بار آشنایی برای پرسیدن اینکه «چطور می‌تواند سندش را فلان‌جور کند؟» تماس می‌گیرد و ما متخصص‌های کامپیوتر هم به‌شان پاسخ می‌دهیم.

به ویرایشگر ساده‌ای فکر می‌کنیم که نوشته‌های بی‌آلایش را با زحمت کم درست می‌کند و دکمه‌ای هم ندارد که برای فهمیدن کارش مجبور به آزمون و خطا باشیم. خوشبختانه این ایده بارها اجرا شده و زبان توصیف [Markdown](http://daringfireball.net/projects/markdown/) برای چنین منظوری طراحی شده است.


مشکل
----
خروجی نرم‌افزارهای ویرایشگر متن به صورت نوشته خام نیست و فقط خود نرم‌افزار می‌تواند آن را نمایش دهد. مثلا نرم‌افزار `Microsoft Word` تنها در ویندوز آن طوری است که ما انتظار داریم. یعنی سند حاصل از این برنامه در هر پلتفرمی با کدی متفاوت نمایش داده می‌شود که برای همان پلتفرم نوشته شده و طبیعتا کمی با نمایش اصلی متفاوت است.


نمونه‌های مشابه
--------------
+ [StackEdit](http://benweet.github.io/stackedit/)
+ [UberWriter](http://uberwriter.wolfvollprecht.de/)
+ [Mou](http://mouapp.com/)
+ [...](http://mashable.com/2013/06/24/markdown-tools/)


ویژگی‌های محصول
--------------
+ ویرایشگر متن به صورت یک سایت عرضه خواهد شد که تمامی منطق آن در مرورگر کاربر پیاده‌سازی شده و تنها وظیفه سرور، هاست کردن فایل‌های برنامه است.
+ همه این نمونه‌ها برای نوشتن متنی مثل پست بلاگ درست شده‌اند و ما به تولید نوشته قابل چاپ فکر می‌کنیم، یعنی مخاطب متن را در قالب صفحه‌بندی مناسب چاپ می‌نویسد.
+ ویرایشگر ما بر خلاف دیگر نمونه‌ها، کاملا از نوشتار `راست به چپ` پشتیبانی می‌کند.
+ فایل متن به صورت نوشته خام ذخیره می‌شود و اصلی‌ترین خروجی محصول، فایل `PDF` خواهد بود.
+ در نمونه‌های مشابه کاربر معمولا متن خام را ویرایش می‌کند و در بخش پیش‌نمایش، خروجی را می‌بیند. ما امکان ویرایش نسخه نهایی را هم داریم.
+ استفاده از استایل‌های آماده، به کاربر امکان می‌دهد که نوشته‌ای مناسب چاپ سیاه و سفید و یا برای انتشار در وب آماده کند.
+ امکان قرار دادن پاورقی یا فرمول‌های ریاضی هم در متن وجود خواهد داشت که برای نوشتن سندهای دانشگاهی بسیار لازم هستند.
+ متن حاصل برای نمایش به قالب `HTML` تبدیل می‌شود که موتورهای نمایش آن به تمامی پلتفرم‌ها انتقال داده شده‌اند.

مدیریت پروژه
------------
ما با روش `Agile` پروژه را پیش می‌بریم و از نرم‌افزار `Pivotal Tracker` برای مدیریت پروژه استفاده می‌کنیم. توسعه پروژه در دو بخش اصلی، انجام می‌شود:

+ واسط گرافیک ویرایش متن
	+ کنترل‌های ویرایشگر
	+ مدیریت فایل‌های تصویر درون متن
	+ واسط تغییرات جزئی تصویر مثل تغییر اندازه و برش

+ پشتوانه ذخیره و هم‌گام‌سازی
	+ ذخیره در مرورگر
	+ هم‌گام‌سازی با سرویس‌های ذخیره‌سازی مثل `Dropbox`
	+ تولید خروجی `PDF` نهایی


تکنولوژی‌ها
-----------
+ [BackboneJs](http://backbonejs.org/)

	کدهای جاوا اسکریپت می‌توانند بسیار بی‌نظم و در هم تنیده باشند، استفاده از این چارچوب به ما کمک می‌کند که کدی ساخت‌یافته بنویسیم و در واقع گونه‌ای از معماری `MVC` را به ما تحمیل می‌کند.

+ [LocalStorage](http://www.w3schools.com/html/html5_webstorage.asp)

	این ویژگی که جزئی از استاندارد `HTML5` محسوب می‌شود، امکان ذخیره داده در مرورگر را برای ما فراهم می‌کند؛ شبیه به یک دیتابیس با قابلیت‌های بسیار محدود.

+ [MathJax](http://www.mathjax.org/)

	نمایش فرمول‌های ریاضی در متن توسط این کتابخانه انجام می‌شود که سازگاری بسیار بالایی با مرورگرهای مختلف دارد.


تضمین کیفیت
----------
با توجه به امکان استفاده از این محصول در مرورگرهای مختلف، ما علاوه بر تست واحد‌ها، تست‌هایی را برای ویژگی‌های مرورگر تهیه خواهیم کرد و در صورت ناسازگاری محصول با مرورگر، کاربر را از این موضوع مطلع می‌کنیم.


نحوه گسترش
--------
فعلا برنامه‌ای برای معرفی محصول نداریم. اگرچه با توجه به امکان استفاده آفلاین، به نصب شدن از طریق `Chrome Web Store` امیدوار هستیم.

